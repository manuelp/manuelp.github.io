---
layout: post
title: Ruby - linguaggio interessante
categories: development
---

Ho una certa conoscenza del linguaggio [python](https://www.python.org/), avendolo già utilizzato per dei progetti personali, ma ho deciso di imparare ad utilizzare in modo soddisfacente un buon linguaggio ad alto livello (o di *scripting*, anche se non mi piace molto il termine).

Data la maggior produttività che linguaggi di questo tipo consentono, possono essere utilizzati per un paio di scopi già da subito:
 - prototipazione
 - automazione

# Quale linguaggio?
La risposta sembrerebbe triviale: conosco già un pò di Python, quindi sarebbe naturale scegliere di approfondirne la conoscenza, complice anche il rilascio del nuovo Python 3.

Ma sono curioso, e ho sentito molto parlare di questo nuovo linguaggio che arriva dal Sol Levante: [Ruby](https://www.ruby-lang.org/). La *killer-application* che ne traina la popolarità è senza dubbio [Rails](https://rubyonrails.org/) e ci sono troppe persone che rispetto e che hanno una grande esperienza che ne [parlano](https://martinfowler.com/articles/rubyAtThoughtWorks.html) molto bene ([I Pragmatici](https://www.pragmaticprogrammer.com/), [Robert Martin](https://www.objectmentor.com) a.k.a "Uncle Bob" e [Martin Fowler](https://martinfowler.com/) tra gli altri) per far finta di nulla. 

Questo nonostante il [parere](https://www.artima.com/weblogs/viewpost.jsp?thread=141312) di Bruce Eckel (di fama "Thinking in \[C++|Java\]") che invece ha scelto Python come suo nuovo "linguaggio preferito". Al di là di [confronti](https://blog.ianbicking.org/ruby-python-power.html) feature-a-feature e [opinioni](https://www.cafeaulait.org/oldnews/news2005December8.html) sullo stile di design, sono entrambi linguaggi in evoluzione (come dimostrano Python 3 e Ruby 1.9) e che possono essere appetibili a palati diversi, quindi l'unico modo valido per scegliere il "proprio" è sporcarsi le mani.

# Conclusione
Credo che darò un'occhiata a questo linguaggio e che nel frattempo lo userò per implementare un pò di automazione in quello che faccio ogni giorno, in ogni caso avrò imparato qualcosa e fatto esperienza.
