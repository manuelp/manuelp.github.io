---
layout: post
title: Campagna per il pensionamento di IE6
categories: web
---

<a href="https://www.bringdownie6.com/">
   <img src="/images/bdie6.png" alt="logo della campagna bring down IE6" style="float:right"/>
</a>

In questo periodo sto studianto le tecnologie web per un progetto a
cui partecipo, e non c'è libro sul CSS in cui mi imbatta che non
contenga quasi ad ogni capitolo un riferimento a come qualche
versione di *Internet Explorer* (almeno la versione 6 e precedenti)
interpreti erroneamente, o addirittura manchi totalmente del
supporto a, molte delle funzionalità richieste per il moderno web.

Si parla di proprietà CSS e anche di bug veri e propri che
costringono gli sviluppatori e i designer di siti web a spendere
un'incredibile quantità di tempo a sviluppare *hacks* per
costringere IE a renderizzare la pagina correttamente come tutti
gli altri browser (moderni o meno).

IE6 è un browser vecchio di otto anni ormai, ma purtroppo una fetta
ancora non trascurabile del mercato (i dati parlano di una percentuale
di circa il 20% delle connessioni totali), probabilmente perlopiù
costituita da utenti business su macchine (ad esempio equipaggiate con
windows 2000) che non possono fare un upgrade. E questo è **un vero e
proprio ostacolo** allo sviluppo del web, essenzialmente per due
ragioni:
   
 - **Gli sviluppatori** di siti devono spendere molto tempo (circa un
   terzo del tempo totale) a cercare di aggirare i bug e le mancanze
   di IE6 quando il sito viene renderizzato già perfettamente da tutti
   gli altri browser (perchè più rispettosi degli standard). *In altre
   parole sono un bel pò di soldi spesi ad aggirare le mancanze di un
   browser obsoleto*
 - **Gli utenti** non possono godere appieno delle nuove potenzialità del
   web. Provate ad andare su Facebook, o ad usare GMail o 37Signals
   con IE6...
   
Ecco perchè è nata una [campagna][bdie6] per spingere l'upgrade a browser più
moderni (anche ad un'altra versione di IE, solo più recente). Dalla
dichiarazione d'intenti della campagna (la traduzione è mia, ora sapete
chi incolpare per gli errori):

[bdie6]: https://www.bringdownie6.com/ "campagna: Bring Down IE6"	

> La premessa è semplice: Internet Explorer 6 è antiquato, non
> supporta standard web chiave, e dovrebbe essere pensionato. Questo
> non riguarda l'essere anti-Microsoft, piuttosto riguarda la mancanza
> di sviluppo del mercato dei browser da parte di Microsoft. Con IE7/8
> non disponibili per Windows 2000, IE6 conta circa per un 20%
> dell'uso del web, principalmente da parte di utenti business. I
> clienti fanno pressioni sui designer per "contringere" i siti a
> funzionare con IE6, e i designer, non volendo perdere affari,
> obbediscono, usando trucchetti e aggirando i problemi. Questa è una
> perdita di tempo e denaro. Microsoft deve sistemare questa
> situazione, i designer devono unirsi, e noi dobbiamo passare oltre.

Il dover avere a che fare con sistemi *legacy* non è una cosa nuova,
accade continuamente ed è una conseguenza dell'avere un mercato con
una grande inerzia ai cambiamenti. Ma quando questo significa solo uno
spreco di soldi e di tempo come in questo caso, evitabile in modo
[piuttosto][ff] [semplice][chrome], allora occorre spingere per andare avanti e
disfarsi di una tecnologia obsoleta.

[ff]: https://www.getfirefox.com/ "Scarica Mozilla Firefox"
[chrome]: https://www.google.com/chrome "Scarica Google Chrome"

> "IE6 is the new Netscape 4. The hacks needed to support IE6 are
> increasingly viewed as excess freight. Like Netscape 4 in 2000, IE6 is
> perceived to be holding back the web." <br/>
> --[Jeff Zeldman][zeldman], standards guru

[zeldman]: https://www.zeldman.com/ "Il sito personale di Jeffrey Zeldman"
