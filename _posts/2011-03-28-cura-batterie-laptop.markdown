---
layout: post
title: Come prolungare la vita delle batterie dei laptop
categories: hardware, laptop
---

Ho da poco acquistato un nuovo portatile e voglio trattarlo bene, facendo durare la batteria il più a lungo possibile. Informandomi in giro ho incontrato molti "boh" e diverse risposte poco convincenti, così mi sono deciso a fare qualche ricerca in proposito (vedi *Riferimenti*).

Innanzitutto, il famoso [effetto memoria](https://it.wikipedia.org/wiki/Accumulatore_di_carica_elettrica#Effetto_memoria) (secondo il quale ricaricando ripetutamente la batteria senza arrivare alla capacità massima questa "ricorda" questo livello energetico abbassandone a tutti gli effetti la capacità) riguarda le batterie al nickel-metalidrato (NiMH) e nickel-cadmio (NiCd) *che non sono più utilizzate nei portatili moderni*. Ad oggi, tutti i dispositivi elettronici dotati di batteria come portatili, videocamere, IPod, etc sono alimentati da batterie aglio ioni di litio (Li-ion) che *non soffre di questo problema*.

Quando si parla di durata della batteria, due sono i fattori chiave che determinano la durata della vita di una batteria: la *temperatura* e la *carica*.

## Temperatura ##
Nel caso delle batterie Li-ion una temperatura troppo altra, specialmente se prolungata nel tempo, accorcia la vita delle batterie. Perciò ecco alcuni suggerimenti da tener presenti:

 - Assicurati che il dispositivo sia ben areato e non ci sia nulla ad ostruire la ventilazione. In particolare evita di appoggiare il portatile su materiali isolanti come coperte, cuscini e simili che ostacolano la circolazione dell'aria e portano quindi al surriscaldamento.
 - Evita di ricaricare la batteria mentre stai lavorando: la scheda video, il processore e l'hard disk scaldano e la temperatura diminuisce la vita della batteria.

## Carica ##
Una batteria può essere ricaricata solo un numero limitato di volte, in genere tra le 300-1000 (il numero reale dipende da come la batteria è stata tenuta). Perciò è importante *trattarla bene* e *non ricaricarla troppo spesso*.

Qualche suggerimento:

 - **Calibra la batteria ogni 30 cariche**. Calibrare significa scaricarla completamente e quindi ricaricarla.
 - **Non scaricarla completamente**. Come detto poco sopra le batterie agli ioni di litio non hanno effetto memoria, anzi *scaricare completamente una batteria ne accorcia la vita* quindi è preferibile limitarsi a farlo solo per la calibrazione. *E' perfettamente sicuro ricaricare la batteria anche se non è completamente scarica, meglio se intorno al 20% della capacità totale.*
 - **Evita di caricarla completamente**. Le batterie caricate completamente, specialmente se sottoposte ad alte temperature, si deteriorano più in fretta. *Di norma è bene non superare l'80% della capacità totale.*
 - **Evita lavori intensivi durante la ricarica**. Anche scaricare la batteria troppo velocemente ne accorcia la vita.
 - **Evita di ricaricare.** Di norma i laptop cercano di ricaricare le batterie al 100% (il che non è un bene), e continuano a ricaricarle non appena scendono al di sotto di un certo livello per mantenerle completamente cariche. Per di più di solito un portatile connesso alla rete elettrica lavora in modalità performace la quale produce più calore. 
 
## Conservare la batteria ## 
E' bene *rimuovere la batteria se si lavora prevalentemente connessi alla rete elettrica*. Bisogna però considerare che una batteria anche se non connessa continua a perdere lentamente la carica, che invece viene persa più velocemente se viene riposta al 100%. Perciò:

 - **Riporre la batteria ad un livello di carica compreso tra il 40-60%**.
 - **Riponila in un posto freddo e asciutto, meglio se intorno ai 0°C.** Per esempio in un frigorifero, avvolta in della plastica.
 - **Ricalibra la batteria ogni 30 giorni circa.** Ma *farla tornare a temperatura ambiente prima di montarla*.

## In breve ##
In breve, ecco cosa tenere presente per allungare la vita della propria batteria:

 - Assicurarsi che il laptop sia ben areato.
 - Mantenere il livello di carica della batteria tra **20-80%** della sua capacità massima, assicurandosi di non effettuare lavori intensivi durante la ricarica.
 - Calibrare la batteria (ciclo completo di scarica-carica) ogni **30 cariche**.
 - Se si utilizza il portatile prevalentemente connessi alla rete elettrica, rimuovere la batteria e riporla in un posto freddo e asciutto ad una temperatura di **0°C** ed un livello di carica tra il **40-60%**. Calibrare la batteria ogni **30 giorni**.

## Riferimenti ##
* [How to take care of your laptop battery to prolong its lifespan](https://4sysops.com/archives/how-to-take-care-of-your-laptop-battery-to-prolong-its-lifespan/)
* [How to charge and discharge laptop batteries to extend their lifetime](https://4sysops.com/archives/how-to-charge-and-discharge-laptop-batteries-to-extend-their-lifetime/)
* [How to store a laptop battery properly to save it from an early death](https://4sysops.com/archives/how-to-store-a-laptop-battery-properly-to-save-it-from-an-early-death/)
* [[TWiB: Pull the plug. Your battery will thank you.](https://thisweekinbatteries.blogspot.com/2010/02/pull-plug-your-battery-will-thank-you.html)
* [How to prolong lithium-based batteries](https://batteryuniversity.com/learn/article/how_to_prolong_lithium_based_batteries)
